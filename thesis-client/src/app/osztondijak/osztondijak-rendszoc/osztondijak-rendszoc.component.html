<div class="container">
  <div class="header">
    <h1>Rendszeres Szociális Támogatás</h1>
  </div>
  <div class="content">
    <h3>Mi az a Rendszeres szociális támogatás?</h3>
    <p>Az <b>Rendszeres szociális támogatás</b> egy havi kiutalású ösztöndíjat jelent, mely pályázat útján igényelhető. Ezen szociális alapú ösztöndíjat a pályázó hallgató által igazolt szociális helyzet függvényében lehet elnyerni, a kérvényt pedig egy előre megadott pontrendszernek megfelelően bírálják el - ennek értelmében azon hallgatók részesülhetnek támogatásban, akiknek a pontjai eléri a bírálási időszak végén kihírdetett minimum ponthatárt.</p>
    <p>A szociális helyzet megítélésekor figyelembe vesszük a hallgató lakhatási körülményeit, az állandó lakcím távolságát, a hallgatóval egy háztartásban élők jövedelmét, egészségügyi állapotát stb. Ha a minimum pontszámot eléri, kiemelt összeget kaphat, aki:</p>
      <ul>
        <li>fogyatékossággal élő vagy egészségi állapota miatt rászorult,</li>
        <li>halmozottan hátrányos helyzetű,</li>
        <li>hátrányos helyzetű,</li>
        <li>családfenntartó,</li>
        <li>nagycsaládos,</li>
        <li>árva,</li>
        <li>félárva vagy</li>
        <li>gyámsága nagykorúsága miatt szűnt meg.</li>
      </ul>
    <p>A Rendszeres szociális támogatásra pályázhatnak azok a teljes idejű, nappali képzésen tanuló, a pályázás félévében aktív státuszú hallgatók, akik a tanulmányaikat alap- vagy mesterképzésben, osztatlan képzésben, felsőoktatási szakképzésben, vagy doktori képzésben:</p>
    <ul>
      <li>államilag támogatott/állami ösztöndíjas (Nftv. 114/D. § (3) bekezdés) formában folytatják, vagy</li>
      <li>akik államilag támogatott vagy állami ösztöndíjas képzési formában kezdték meg tanulmányaikat, és az adott szakon, szakképzésben megkezdett féléveiknek száma alapján jogosultak lennének államilag támogatott képzésben való részvételre és nem merítették még ki a számukra az Nftv. 47. §-ában biztosított támogatási időt.</li>
    </ul>
      <p>Ha a hallgató egy időben több felsőoktatási intézménnyel is hallgatói jogviszonyban áll, akkor abban a felsőoktatási intézményben részesülhet ezekben a támogatásokban, amellyel elsőként létesített államilag támogatott/magyar állami ösztöndíjas hallgatói jogviszonyt.</p>
    <h3>Hogyan lehet rájuk pályázni?</h3>
    <p>A Neptun rendszerbe belépve az Ügyintézés -> Kérvények -> Kitöltendő kérvények menüpont alatt megtalálhatjátok a Rendszeres szociális támogatás kérvényét, és a '+' jelre kattintva kitölthetitek a pályázati kiírásnak megfelelően.</p>
    <p>A pályázati kiírást, illetve a BNO kódok táblázatát itt találhatjátok:</p>
    <p><b><a href="http://ehok.elte.hu/nu/index.php/rendszeres-szocialis-tamogatas/" target="_blank">Pályázati kiírás és BNO táblázat</a></b></p>
    <p>A szükséges igazolások listáját, illetve a pályázat egyéb feltételeiről az aktuális információkat az éppen aktuális pályázati kiírásokban találhatjátok meg.</p>
    <p>Kérdés esetén nyugodtan keressetek minket az osztondij@ikhok.elte.hu e-mail címen!</p>
  </div>
</div>
